---
layout: lecture
date: 2015.11.02.
starttime: "16:00"
endtime: "20:00"
location:
  - Informatika épület
  - B szárny
  - 4. emelet IB413.
title: Tudományos művek írása LaTeX környezetben
lecturers:
  - name: Szárnyas Gábor
    title: PhD hallgató
    institute: Méréstechnika és Információs Rendszerek Tanszék, BME Villamosmérnöki és Informatikai Kar
phdla: 4082
duration: 4 óra
schools: összes
audience: doktoranduszoknak és doktorjelölteknek
participants: max. 30 fő
form: 
---

# A kurzus ismertetése

A tudományos szövegek közös jellemzője, hogy sok képletet, kereszthivatkozást és irodalomhivatkozást tartalmaznak. A LaTeX [ejtsd: lateh] nyelv célja, hogy hatékonyan támogassa ilyen dokumentumok elkészítését. A LaTeX irodalomkezelő rendszere (BibTeX) rendkívül kifinomult és széleskörben támogatott. A legtöbb konferencia és folyóirat biztosít LaTeX sablont a publikációk elkészítéséhez, bizonyos tudományterületeken (pl. fizika, matematika, informatika) pedig a legtöbb mű ezen a nyelven készül.

A kurzus bemutatja a LaTeX dokumentumok felépítését és a nyelv alapelemeit. Egy LaTeX szerkesztőben egyszerű példákon keresztül végigvezet a dokumentum fordításának lépésein. Kitér a leghasznosabb internetes forrásokra és a különböző csomagok dokumentációjának használatára.

A kurzus további célja, hogy a gyakori hibákra felhívja a figyelmet, így bemutatja a helyes karakterkódolás beállítását, a hiányzó referenciák keresését és javítását, az ékezetes karakterek alkalmazását (angol dokumentumokban), valamint a biztonsági mentés készítésének módjait.

# Hatása

A kurzus elvégzése által a résztvevők képessé válnak

* LaTeX nyelven készült sablonok használatára,
* ábrák beszúrására és azok hivatkozására,
* egyszerű képletek és táblázatok írására és hivatkozására,
* irodalomjegyzék készítésére,
* fordítási hiba esetén képes annak helyének hatékony meghatározására.
