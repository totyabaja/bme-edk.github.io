---
layout: post
categories: news
date: 2015-09-02
title: Kutatói készségfejlesztő kurzussorozat doktoranduszoknak és fiatal kutatóknak
---

Kedves Doktorandusz és Fiatal Kutató!

A BME doktori képzésében résztvevő PhD/DLA hallgatók és a BME-n doktori fokozatszerzés előtt álló fiatal kutatók (doktorjelöltek) számára a BME munkatársai és külsős szakemberek kutatói készségfejlesztő kurzussorozatot tartanak. Az Egyetemi Doktorandusz Képviselet, a doktoranduszok igényeit figyelembe véve, közreműködött abban, hogy mely témában induljanak kurzusok, továbbá szervezi a tájékoztatást, a jelentkeztetést és a kurzusok lebonyolítását. A kurzussorozat célja, hogy növelje a résztvevők kutatómunkájának hatékonyságát, kommunikációs készségüket, elősegítse egyéni karrierjüket, oktatói munkájukat, valamint bővítse és a kutatásban alkalmazhatóvá tegye informatikai ismereteiket.

A kurzusok nem tantárgyak. Céljuk, hogy azonnal alkalmazható tudást közvetítsenek a résztvevőknek. A kurzusok többsége a BME összes doktorandusz hallgatójának szól, azonban vannak Doktori Iskola specifikus kurzusok is. Egy-egy kurzus teljes óraszáma 2 óra és 5 óra között van. A kurzusokon a részvétel ingyenes, de a korlátozott létszám miatt előzetes regisztrációhoz kötött.

A kurzusok leírása a [Kurzusok](/lectures.html) oldalon található meg. Ezen a honlapon megtalálható a legtöbb kurzus időpontja is és megnyitottuk  a lehetőséget a jelentkezésre az október közepéig tervezett kurzusokra. 

Minden doktorandusz hallgatót és fiatal kutatót szeretettel várunk!

Üdvözlettel:

az Egyetemi Doktorandusz Képviselet vezetősége 

dok.kurzussorozat@gmail.com
