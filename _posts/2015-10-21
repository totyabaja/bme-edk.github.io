Kedves Doktorandusz és Fiatal Kutató!

A BME doktori képzésében résztvevő PhD/DLA hallgatók és a BME-n doktori fokozatszerzés előtt álló fiatal kutatók (doktorjelöltek) számára a BME munkatársai és külsős szakemberek kutatói készségfejlesztő kurzusokat tartanak. A kurzusok célja, hogy növelje a résztvevők kutatómunkájának hatékonyságát, kommunikációs készségüket, elősegítse egyéni karrierjüket, oktatói munkájukat, valamint bővítse és a kutatásban alkalmazhatóvá tegye informatikai ismereteiket.
A kurzusok nem tantárgyak. Céljuk, hogy azonnal alkalmazható tudást közvetítsenek a résztvevőknek. Egy-egy kurzus teljes óraszáma 2 óra és 5 óra között van. A kurzusok többsége a BME összes doktorandusz hallgatójának szól, azonban vannak Doktori Iskola specifikus kurzusok is. A kurzusokon a részvétel ingyenes, de a korlátozott létszám miatt előzetes jelentkezéshez kötött.
Az Egyetemi Doktorandusz Képviselet, a doktoranduszok igényeit figyelembe véve, közreműködött abban, hogy mely témában induljanak kurzusok, továbbá szervezi a tájékoztatást, a jelentkeztetést és a kurzusok lebonyolítását. 
A kurzusok leírása a Kurzusok oldalon található meg. Ezen a honlapon megtalálható a kurzusok időpontja és a jelentkezés is. 

Minden doktorandusz hallgatót és fiatal kutatót szeretettel várunk!

Ne hallogasd a részvételedet, nem bánod meg!

Üdvözlettel:
az Egyetemi Doktorandusz Képviselet vezetősége
dok.kurzussorozat@gmail.com
