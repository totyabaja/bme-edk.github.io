---
layout: post
categories: news
date: 2015-12-07
title: Lezajlott a kutatói készségfejlesztő kurzussorozat
---

Kedves Doktorandusz és Fiatal Kutató!

A BME doktori képzésében résztvevő PhD/DLA hallgatók és a BME-n doktori fokozatszerzés előtt álló fiatal kutatók (doktorjelöltek) számára a BME munkatársai és külsős szakemberek kutatói készségfejlesztő kurzusokat tartanak. 
Jelenleg két sikeres félév zajlott le. 
A 2015/2016 tanév tavaszi kurzusait 2016. február elején hirdetjük meg.
A kurzusok nem tantárgyak. Céljuk, hogy azonnal alkalmazható tudást közvetítsenek a résztvevőknek. Egy-egy kurzus teljes óraszáma 2 óra és 5 óra között van
Az Egyetemi Doktorandusz Képviselet, a doktoranduszok igényeit figyelembe véve, közreműködik abban, hogy mely témában induljanak kurzusok, továbbá szervezi a tájékoztatást, a jelentkeztetést és a kurzusok lebonyolítását. 
Tájékozódásul megtekintheted a 2015/2016 tanév őszi kurzusait a **[kurzusok](/lectures.html)** oldalra kattintva.
A készségfejlesztő kurzusok négy kategóriába sorolhatók:
1.	A kutatómunka hatékonyságát támogató kurzusok,
2.	Az egyéni szakmai karriert támogató kurzusok
3.	Az oktatói feladatok ellátását támogató kurzusok,
4.	Az informatikai készségek magasabb szintre emelését támogató kurzusok.

Ha van javaslatod kurzustémára, kérlek küldjed el nekünk a dok.kurzussorozat@gmail.com e-mail címre.

Nemrég elindult facebook oldalunk is, ezentúl ott is elérhetőek lesznek naprakész információk a kurzussorozatról.

Üdvözlettel:<br/>
az Egyetemi Doktorandusz Képviselet vezetősége<br/>
dok.kurzussorozat@gmail.com
