---
layout: post
categories: news
date: 2016-02-15
title: Kutatói készségfejlesztő kurzussorozat doktoranduszoknak és fiatal kutatóknak
---

Kedves Doktorandusz és Fiatal Kutató!
A BME doktori képzésében résztvevő PhD/DLA hallgatók és a BME-n doktori fokozatszerzés előtt álló fiatal kutatók (doktorjelöltek) számára a BME munkatársai és külsős szakemberek kutatói készségfejlesztő kurzusokat tartanak.
A kurzusok célja, hogy növelje a résztvevők kutatómunkájának hatékonyságát, kommunikációs készségüket, elősegítse egyéni karrierjüket, oktatói munkájukat, valamint bővítse és a kutatásban alkalmazhatóvá tegye informatikai ismereteiket.
A kurzusok nem tantárgyak. Céljuk, hogy azonnal alkalmazható tudást közvetítsenek a résztvevőknek. Egy-egy kurzus teljes óraszáma 2 óra és 5 óra között van. A kurzusok többsége a BME összes doktorandusz hallgatójának szól, azonban vannak Doktori Iskola specifikus kurzusok is.
A kurzusokon a részvétel ingyenes, de a korlátozott létszám miatt előzetes jelentkezéshez kötött. Az Egyetemi Doktorandusz Képviselet, a doktoranduszok igényeit figyelembe véve, közreműködött abban, hogy mely témában induljanak kurzusok, továbbá szervezi a tájékoztatást, a jelentkeztetést és a kurzusok lebonyolítását.

A kurzusok leírása és időpontja, valamint a jelentkezés a **[kurzusok](/lectures.html)** oldalon található.

A honlap rendszeresen frissül újabb kurzusokkal.

Minden doktorandusz hallgatót és fiatal kutatót szeretettel várunk!

Üdvözlettel:<br/>
az Egyetemi Doktorandusz Képviselet vezetősége<br/>
dok.kurzussorozat@gmail.com
