---
layout: post
categories: news
date: 2016-06-16
title: A kutatói készségfejlesztő kurzussorozat 2016. szeptemberében is indul a BME-n

---

Kedves Doktorandusz és Fiatal Kutató!

A BME doktori képzésében résztvevő PhD/DLA hallgatók és a BME-n doktori fokozatszerzés előtt álló fiatal kutatók (doktorjelöltek) számára a BME kiváló oktatói, szakértő munkatársai és tekintélyes külsős szakemberek az akadémiai ismereteket kiegészítő kutatói készségfejlesztő kurzusokat tartanak. Jelenleg három sikeres félév zajlott le. 
A 2016/2017. tanév őszi kurzusait 2016. szeptemberében hirdetjük meg.
A kurzusok (előadások) célja, hogy azonnal alkalmazható tudást közvetítsenek a résztvevőknek. Egy-egy kurzus teljes óraszáma 2 óra és 5 óra között van, és egymástól függetlenül hallgathatók meg (v. vehetők fel).
Az Egyetemi Doktorandusz Képviselet (EDK), a doktoranduszok igényeit figyelembe véve, közreműködik abban, hogy mely témában induljanak kurzusok, továbbá szervezi a tájékoztatást, a jelentkeztetést és a kurzusok lebonyolítását. 

Tájékozódásul megtekintheted a korábbi évek kurzusait a  **[kurzusok](/lectures.html)** oldalra kattintva.

A kutatói készségfejlesztő kurzusok négy kategóriába sorolhatók:

1.	A kutatómunka hatékonyságát támogató kurzusok,

2.	Az egyéni szakmai karriert támogató kurzusok,

3.	Az oktatói feladatok ellátását támogató kurzusok,

4.	Az informatikai készségek magasabb szintre emelését támogató kurzusok.

Nemrég elindult facebook oldalunk is, ott is elérhetőek lesznek naprakész információk a kurzussorozatról.

Üdvözlettel:<br/>
az Egyetemi Doktorandusz Képviselet vezetősége<br/>
dok.kurzussorozat@gmail.com (ide irj, ha kérdésed van)
