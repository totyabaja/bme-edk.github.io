---
layout: post
categories: news
date: 2016-09-16
title: Kutatói készségfejlesztő kurzussorozat doktoranduszoknak és fiatal kutatóknak
---

Kedves Doktorandusz és Fiatal Kutató!

A BME doktori képzésében résztvevő PhD/DLA hallgatók és a fiatal kutatók számára a BME munkatársai és külsős szakemberek kutatói készségfejlesztő kurzusokat tartanak. Egy kurzus teljes óraszáma 2 óra és 5 óra között van.

A kurzusok célja, hogy növelje a résztvevők kutatómunkájának hatékonyságát, kommunikációs készségüket, elősegítse egyéni karrierjüket, oktatói munkájukat, valamint bővítse, és a kutatásban alkalmazhatóvá tegye informatikai ismereteiket.

A kurzusok (más néven: előadások/szemináriumok) nem tantárgyak. Céljuk, hogy azonnal alkalmazható gyakorlati tudást közvetítsenek a résztvevőknek.

A kurzusokon a részvétel ingyenes, de a korlátozott létszám miatt előzetes jelentkezéshez kötött. A szabad helyekre várjuk a leendő doktoranduszokat, a BME munkatársait is. A kurzusok elvégzéséről a félév végén igazolást állítunk ki annak, aki ezt kéri.

A kurzusok leírása és időpontja, valamint a jelentkezés a **[kurzusok](/lectures.html)** oldalon található.

Minden doktorandusz hallgatót és fiatal kutatót szeretettel várunk!

Üdvözlettel:<br/>
az Egyetemi Doktorandusz Képviselet vezetősége<br/>
dok.kurzussorozat@gmail.com<br/>

A kurzusokat a [Facebookon](https://www.facebook.com/BME-Egyetemi-Doktorandusz-Képviselet-159803441023881/) is megtalálod.
